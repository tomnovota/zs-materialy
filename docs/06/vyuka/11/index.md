# 11: Data a datasety

### Motivace
Kde všude se s daty setkáváme?

- předpověď počasí

- známky a absence na Bakalářích

- jídelníček ve školní jídelně

Představte si, že jste detektivové. Máte hromadu stop (čísel, slov, obrázků), ale nevíte, co znamenají. To jsou **data**. Až když je spojíte dohromady a pochopíte souvislosti, vyřešíte případ – získáte **informaci**. Dnes se podíváme na to, jak se z hromady čísel stane užitečná věc.

### Cíl hodiny
1.  Pochopit rozdíl mezi pojmy **data** a **informace**.
2.  Seznámit se s pojmem **dataset** (uskupení dat stejného druhu).
3.  Vyzkoušet si získat konkrétní informaci z jednoduchého datasetu.
4.  Zamyslet se nad využitím dat v praxi.

## Práce v hodině

### 1. Data vs. Informace
<!-- *   **Příklad na tabuli:** Učitel napíše na tabuli číslo `38.5`.
*   **Otázka:** Co to znamená? (Žáci hádají: teplota vzduchu, teplota těla, velikost bot, cena rohlíku, procenta baterie...).
*   **Vysvětlení:** Samotné číslo je jen **údaj (datum)**. Nemá kontext.
*   **Doplnění:** "Teplota pacienta je 38.5 °C".
*   **Závěr:** Teď už víme, že je pacient nemocný. To je **informace**. Informace vzniká zpracováním dat a dává jim smysl. -->

### 2. Práce s datasety
**Co je to dataset?** Je to soubor dat, obvykle uspořádaný do tabulky (řádky a sloupce).

**Úkol 1: Získávání informací**

| Druh zmrzliny | Počet prodaných kusů | Cena za kopeček |
| :------------ | :------------------: | :-------------: |
| Vanilková     |         150          |      20 Kč      |
| Čokoládová    |         200          |      25 Kč      |
| Jahodová      |         120          |      25 Kč      |
| Citronová     |          80          |      20 Kč      |
| Šmoulová      |         190          |      30 Kč      |

*   *Základní úkol:* Která zmrzlina se prodávala nejvíce? Která nejméně?
*   *Pokročilý úkol:* Kolik zmrzlin se prodalo celkem? Za kolik peněz?

**Úkol 2: Luštění datasetu**
*   Mějme tabulku s čísly, ale bez nadpisů sloupců.

| ?    |   ?   |   ?   |
| :--- | :---: | :---: |
| Jan  |  12   |  158  |
| Eva  |  11   |  162  |
| Petr |  12   |  155  |

*   *Základní úkol:* Uhodněte, co sloupce znamenají.
*   *Pokročilý úkol:* Jaké další sloupce, by se daly přidat?

### 3. Sběr dat
*   **Zadání:** Ve skupinkách po 3-4 vytvořte dataset z následujících témat:
    *   *Školní jídelna:* Co komu chutná
    *   *Tělocvik:* Kdo jak rychle běhá
    *   *Doma:* Oblíbená hra, oblíbený film, počet sourozenců

## Závěr
[Vyplnit zpětnou vazbu na dnešní hodinu](https://forms.office.com/Pages/ResponsePage.aspx?id=BsRF82hSsEOxn1hi-mgz-K6pByXvWThBqz1MTwDXLE5UODFCNkZPQlU5TzA4UUpMU1Q1NDY2NFNNTi4u)  


